---
layout: default
id: bio
---

Narozen 5. 6. 1959 v Brně na Obilním trhu. Dětství prožil v Ponětovicích u Brna, na území bitvy tří císařů – Aussterlitz. Vystudoval obor grafika na Střední uměleckoprůmyslové škole u profesorů Ivana a Dalibora Chatrných. Soukromě se výtvarně vzdělával u Petra Skácela (bratra básníka Jana) a svého strýce Raimunda Ondráčka, profesora restaurátorství na AVU v Praze. Po škole vystřídal různá zaměstnání, od jara 1991 je na volné noze. Úzce se přátelí a spolupracuje s mnoha básníky a prozaiky, s  Vítem Slívou, Radkem Malým, Jaromírem Typltem, Bogdanem Trojakem, Petrem Paynem, a s významným českým surrealistou Ludvíkem Kunderou (Skupina Ra) a  kunsthistorikem J. M. Tomešem až do jejich smrti v roce 2010.

<a href="http://i.imgur.com/bgQVcRX.jpg" class="fancybox"><img src="http://i.imgur.com/bgQVcRX.jpg" class="img-responsive" alt="Vít a Jana Ondráčkovi"></a>

Od 4. srpna 1993, kdy potkal svou ženu Janu, uskutečňují společně celoživotní „projekt“ života jako uměleckého díla. Místo pro rozvinutí tohoto mnohotvárného celku, v němž se prolíná příroda, umění a život, psané slovo a obraz, si vybrali v Kunštátě na Moravě a jako středobod zvolili budovu staré městské šatlavy. Tu koupili, opravili a vyzdobili v duchu svého světa.

Vít Ondráček se věnuje převážně volné tvorbě v malbě, grafice, kresbě a ilustraci. Ovládá desítky výtvarných technik. Píše poezii a prózu. (Od šestnácti let si píše Deník). Spolupracuje s rádiem Vltava a literárními časopisy. Výtvarně participuje na tvorbě krátkých experimentálních filmů. Svou malířskou a grafickou tvorbu vystavuje už čtyřicet let doma i v zahraničí.
„Umění je to, co činí život zajímavějším než umění!“

## Samostatné výstavy / výběr

* Galerie Lužánky, Brno, 1995
* Knihkupectví Paseka Praha, 1995
* Kulturní dům v Nové Pace, 1995
* Ambit Strahovského kláštera, Praha 1998
* Galerie České spořitelny, Praha 2002
* Galerie Muzea v Prostějově, 2004
* Galerie Muzea v Kroměříži, 2004
* Galerie Otakara Kubína, Boskovice, 2008
* Galerie Pod radnicí, Ústí nad Orlicí, 2014
* Galerie města Pardubic, 2014
* Galéria 19, Bratislava, 2015
* Galeria Miejska, Wroclaw, 2015
* Galerie ČSAV, Praha, 2016

## Společné výstavy

* Grand Marché Berlin, Alexanderplatz, 1998 (společně s Olafem Hanelem)
* Galerie Muzea ve Svitavách, 2000 (společně s Ludvíkem Kunderou)
* Dactylograms series was exhibited in 2007–8 in Meisterblätter aus der Samlung der Internationale Biennale der Zeichnung Pilsen 2006 in Schönsee, in G Leerer Beutel Gallery in Regensburg, Germany, in Jon David Mooney Foundation, Chicago, USA, Birmingham and Sala Manza Gallery, Bergamo, Italy.
* Centre Culturel de Couzeix, France, 2013 (12 artistes de Bohéme)
